{
  "id": "f67c14317869fc6d",
  "title": "Europa stari , prijetnje rastu : \u0160to su lideri EU dogovorili u Zagrebu ? ",
  "description": "Demografski\u00a0problemi\u00a0i konkurentnost\u00a0najva\u017enije su teme o kojima se razgovaralo na skupu EPP-a u Zagrebu, rekli su u subotu\u00a0hrvatski premijer Andrej Plenkovi\u0107 i predsjednik EPP-a Manfred Weber, no \u010dinjenica da se EU danas nalazi u povijesnom trenutku stavila je fokus i na pitanje sigurnosti. ",
  "content": "* * *\n\n![(Snimio Josip Regovi\u0107 / Pixsell)](https://cdn2.cloud-hub.eu/MediaServer/Photos/Download/606550?Format=1&v=31.1.2026.%2013:40:49)\n\n(Snimio Josip Regovi\u0107 / Pixsell)\n\n* * *\n\nDemografski\u00a0problemi\u00a0i konkurentnost\u00a0najva\u017enije su teme o kojima se razgovaralo na skupu EPP-a u Zagrebu, rekli su u subotu\u00a0hrvatski premijer Andrej Plenkovi\u0107 i predsjednik EPP-a Manfred Weber, no \u010dinjenica da se EU danas nalazi u povijesnom trenutku stavila je fokus i na pitanje sigurnosti.\n\n\u010celnici \u010dije stranke pripadaju Europskoj pu\u010dkoj stranci (EPP), najve\u0107oj europskoj politi\u010dkoj grupaciji, u petak i subotu sastali su se u Zagrebu na neformalnom skupu. U Zagreb su, izme\u0111u ostalih, stigli predsjednica Europske komisije Ursula von der Leyen, predsjednica Europskog parlamenta Roberta Metsola, njema\u010dki kancelar Friedrich Merz i poljski premijer Donald Tusk.\n\nKao najva\u017enije teme o kojima se razgovaralo na dvodnevnom neformalnom skupu europskih pu\u010dana Plenkovi\u0107 i Weber su na zavr\u0161noj konferenciji za novinare u hotelu Westin u Zagrebu istaknuli demografiju\u00a0i konkurentnost, no razgovaralo se i o ratu u Ukrajini koji \u0107e napuniti \u010detiri godine, ponoviv\u0161i daljnju potporu Kijevu, te o\u00a0odnosima sa SAD-om u svjetlu nedavne krize s ameri\u010dkim predsjednikom Donaldom Trumpom.\n\nRadi se o tre\u0107em sastanku EPP-a u ovom formatu\u00a0nakon Atene i Berlina, a koji koincidira s 50. obljetnicom osnivanja Europske pu\u010dke stranke. Najve\u0107i dio skupa europskih pu\u010dana bio je zatvoren za novinare.\n\n\"Predlo\u017eili smo rezoluciju\u00a0o demografskoj obnovi Europe kao strate\u0161kom imperativu. U RH prosje\u010dna starost kao i u EU\u00a0 je 44,7 do 44,8 godina\", rekao je Plenkovi\u0107.\n\nCijeli kontinent stari \u0161to utje\u010de na sve\u00a0aspekte gospodarstva, na konkurentnost, na tr\u017ei\u0161te rada, pa i na migracije gdje ta tema postaje politi\u010dki osjetljiva, kazao je.\n\nPlenkovi\u0107 je naglasio da je pitanje demografije ina\u010de u domeni nacionalnog zakonodavstva, ali i da ga treba podi\u0107i na razinu EU-a jer bez demografske revitalizacije nema konkurentnosti.\n\nWeber je ponov",
  "source": "glasistre.hr",
  "source_url": "https://www.glasistre.hr/svijet/2026/01/31/epp-demografija-i-konkurentnost-u-sredistu-razgovora-vazno-i-pitanje-sigurnosti-1047997",
  "published_at": "20260131T134500Z",
  "fetched_at": "2026-02-01T00:32:37.375926+00:00",
  "category": "geopolitics_security",
  "subcategory": null,
  "keywords": [],
  "location": "Croatia",
  "raw_data": {
    "url": "https://www.glasistre.hr/svijet/2026/01/31/epp-demografija-i-konkurentnost-u-sredistu-razgovora-vazno-i-pitanje-sigurnosti-1047997",
    "url_mobile": "",
    "title": "Europa stari , prijetnje rastu : \u0160to su lideri EU dogovorili u Zagrebu ? ",
    "seendate": "20260131T134500Z",
    "socialimage": "https://storage.glasistre.hr/MediaServer/Photos/Download/606550?Format=1",
    "domain": "glasistre.hr",
    "language": "Croatian",
    "sourcecountry": "Croatia"
  }
}