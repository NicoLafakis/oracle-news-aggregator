{
  "id": "c2191fbf71d17305",
  "title": "Verdi presentano fondo per il clima vantaggioso per popolazione e economia",
  "description": "Iniziativa lanciata da Verdi e PS propone versamenti annuali pari allo 0,5-1% del PIL (4-8 miliardi CHF); i sondaggi mostrano i \u00abno\u00bb in vantaggio",
  "content": "![](https://www.laregione.ch/svizzera/svizzera/1901073/verdi-fondo-miliardi-popolazione-clima-ps-vantaggio-economia)\n\nSvizzera\n\n# Verdi presentano fondo per il clima vantaggioso per popolazione e economia\n\n## > Iniziativa lanciata da Verdi e PS propone versamenti annuali pari allo 0,5-1% del PIL (4-8 miliardi CHF); i sondaggi mostrano i \u00abno\u00bb in vantaggio\n\n31 gennaio 2026\n\n\\|\n\nats, a curade [laRegione](https://www.laregione.ch/authors/336/laregione)\n\nA poco pi\u00f9 di un mese dall'8 marzo, la presidente dei Verdi, Lisa Mazzone, ha mobilitato i delegati oggi a Coira in vista della votazione sull'iniziativa per un fondo per il clima. Stando all'ex senatrice ginevrina, un \u00abs\u00ec\u00bb alle urne avvantaggerebbe l'intera popolazione e l'economia.\n\nCon un fondo per il clima, la Svizzera diventer\u00e0 pi\u00f9 indipendente, pi\u00f9 solida e pi\u00f9 sostenibile, secondo Mazzone. \u00abL'estrema dipendenza dalla Cina per la transizione energetica e dagli Stati Uniti per la tecnologia digitale rappresenta un pericolo geopolitico diretto. Anche l'importazione di gas liquefatto dalla Russia \u00e8 in contraddizione con il nostro sostegno all'Ucraina contro la guerra\u00bb, ha affermato la presidente degli ecologisti.\n\nA detta di Mazzone, la politica dei Verdi \u00e8 orientata al futuro, mentre il Consiglio federale e gli altri partiti tendono a \u00abtornare al passato\u00bb con i loro progetti di nuove centrali nucleari e i miliardi investiti nell'esercito e nelle autostrade.\n\nGli investimenti che noi proponiamo col nostro fondo aiutano concretamente la popolazione a diventare climaticamente neutrale e ad adattarsi alle conseguenze estreme della crisi in corso, ha spiegato Mazzone. La promozione della ristrutturazione energetica degli edifici, ad esempio, migliora la qualit\u00e0 della vita nei periodi di freddo e caldo e riduce i costi di riscaldamento.\n\nAnche l'economia svizzera ne trarrebbe vantaggio. \u00abInvestire in Svizzera piuttosto che spendere ogni anno 8 miliardi di franchi all'estero per le energie fossili creerebbe posti di lavoro ",
  "source": "laregione.ch",
  "source_url": "https://www.laregione.ch/svizzera/svizzera/1901073/verdi-fondo-miliardi-popolazione-clima-ps-vantaggio-economia",
  "published_at": "20260131T124500Z",
  "fetched_at": "2026-02-01T00:32:37.375926+00:00",
  "category": "climate_environment",
  "subcategory": null,
  "keywords": [],
  "location": "Switzerland",
  "raw_data": {
    "url": "https://www.laregione.ch/svizzera/svizzera/1901073/verdi-fondo-miliardi-popolazione-clima-ps-vantaggio-economia",
    "url_mobile": "https://amp.laregione.ch/svizzera/svizzera/1901073/verdi-fondo-miliardi-popolazione-clima-ps-vantaggio-economia",
    "title": "Verdi presentano fondo per il clima vantaggioso per popolazione e economia",
    "seendate": "20260131T124500Z",
    "socialimage": "",
    "domain": "laregione.ch",
    "language": "Italian",
    "sourcecountry": "Switzerland"
  }
}