{
  "id": "9dd3a966550f3a1e",
  "title": "Ceny ropy w united states w styczniu z najwy\u017cszym wzrostem od lipca 2023",
  "description": "Ceny ropy naftowej w USA s\u0105 na minusach, lecz zmierzaj\u0105 do zako\u0144czenia stycznia z najwi\u0119kszym miesi\u0119cznym wzrostem od lipca 2023 r. Inwestorzy nadal obawiaj\u0105 si\u0119 o zak\u0142\u00f3cenia w dostawach z Iranu wobec mo\u017cliwo\u015bci interwencji zbrojnej USA w tym kraju.",
  "content": "REKLAMA\n\nCeny ropy naftowej w USA s\u0105 na minusach, lecz zmierzaj\u0105 do zako\u0144czenia stycznia z najwi\u0119kszym miesi\u0119cznym wzrostem od lipca 2023 r. Inwestorzy nadal obawiaj\u0105 si\u0119 o zak\u0142\u00f3cenia w dostawach z Iranu wobec mo\u017cliwo\u015bci interwencji zbrojnej USA w tym kraju.\n\n![Ceny ropy w USA w styczniu z najwy\u017cszym wzrostem od lipca 2023](https://galeria.bankier.pl/p/9/f/4f0def93bf9e6b-948-568-0-67-3000-1799.jpg)\n\n![Ceny ropy w USA w styczniu z najwy\u017cszym wzrostem od lipca 2023](https://galeria.bankier.pl/p/9/f/4f0def93bf9e6b-948-568-0-67-3000-1799.jpg)\n\nfot. Mcintosh Jeff/CP/ABACA / /\u00a0 Abaca Press\n\nBary\u0142ka ropy West Texas Intermediate w dostawach na marzec zni\u017ckuje na NYMEX w Nowym Jorku o 1,63 proc. do 64,34 USD.\n\nCena Brent na ICE na marzec spada o 1,3 proc. do 69,79 USD za bary\u0142k\u0119.\n\nCeny ropy Brent wzros\u0142y o 15 proc., a WTI o 12 proc. w styczniu, w du\u017cej mierze wobec niepewno\u015bci wok\u00f3\u0142 spekulacji o mo\u017cliwym ataku USA na Iran. Ceny Brent s\u0105 drodze do osi\u0105gni\u0119cia najwi\u0119kszego miesi\u0119cznego wzrostu od stycznia 2022 r., a WTI od lipca 2023 r. Ceny ropy Brent wzros\u0142y w styczniu powy\u017cej 70 USD za bary\u0142k\u0119 i s\u0105 najwy\u017csze od lipca.\n\nJak powiedzia\u0142a Anh Pham, starsza analityczka LSEG, ceny spad\u0142y po wczorajszym wzro\u015bcie, gdy\u017c oczekiwania dotycz\u0105ce mo\u017cliwego ataku na Iran i zablokowania Cie\u015bniny Ormuz nie zi\u015bci\u0142y si\u0119.\n\nReuters poda\u0142 w pi\u0105tek, \u017ce wobec narastaj\u0105cych napi\u0119\u0107 wok\u00f3\u0142 Iranu prezydent USA Donald Trump powiedzia\u0142, \u017ce planuje rozmawia\u0107 z w\u0142adzami tego kraju, a szef Pentagonu Pete Hegseth zapewni\u0142, \u017ce wojsko jest gotowe wykona\u0107 ka\u017cd\u0105 decyzj\u0119 prezydenta.\n\n\"Mamy teraz wiele bardzo du\u017cych, bardzo pot\u0119\u017cnych okr\u0119t\u00f3w p\u0142yn\u0105cych do Iranu i by\u0142oby wspaniale, gdyby\u015bmy nie musieli z nich korzysta\u0107\" \u2013 powiedzia\u0142 Trump dziennikarzom w czwartek w Waszyngtonie.\n\nW tym tygodniu napi\u0119cie wok\u00f3\u0142 Iranu wzros\u0142o wobec rozbudowy potencja\u0142u si\u0142 zbrojnych USA na Bliskim Wschodzie. Trump wezwa\u0142 w \u015brod\u0119 Iran do zawarcia umowy w sprawie broni j\u0105drowej, w przeciwnym razie zagrozi\u0142 mu atakiem. Teheran odpowiedzia",
  "source": "bankier.pl",
  "source_url": "https://www.bankier.pl/wiadomosc/Ceny-ropy-w-USA-spadaja-ale-w-styczniu-wzrost-najwyzszy-od-lipca-2023-9076610.html",
  "published_at": "20260130T090000Z",
  "fetched_at": "2026-01-31T00:26:46.418942+00:00",
  "category": "geopolitics_security",
  "subcategory": null,
  "keywords": [],
  "location": "Poland",
  "raw_data": {
    "url": "https://www.bankier.pl/wiadomosc/Ceny-ropy-w-USA-spadaja-ale-w-styczniu-wzrost-najwyzszy-od-lipca-2023-9076610.html",
    "url_mobile": "",
    "title": "Ceny ropy w united states w styczniu z najwy\u017cszym wzrostem od lipca 2023",
    "seendate": "20260130T090000Z",
    "socialimage": "https://galeria.bankier.pl/p/9/f/4f0def93bf9e6b-948-568-0-67-3000-1799.jpg",
    "domain": "bankier.pl",
    "language": "Polish",
    "sourcecountry": "Poland"
  }
}