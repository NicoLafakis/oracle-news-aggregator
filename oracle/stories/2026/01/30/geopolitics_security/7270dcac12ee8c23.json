{
  "id": "7270dcac12ee8c23",
  "title": "Atak na Iran coraz bli\u017cej ? Trump dosta\u0142 na biurko  wielki plan  ",
  "description": "Pentagon i Bia\u0142y Dom zaprezentowa\u0142y prezydentowi Donaldowi Trumpowi szereg opcji uderze\u0144 na Iran, w\u0142\u0105cznie z du\u017c\u0105 kampani\u0105 bombardowania obiekt\u00f3w re\u017cimu \u2013 donosi \u201eWall Street Journal\u201d. Wed\u0142ug dziennika bliskowschodni sojusznicy USA d\u0105\u017c\u0105 do dyplomatycznego rozwi\u0105zania, ale jak dot\u0105d bezowocnie.",
  "content": "REKLAMA\n\nPentagon i Bia\u0142y Dom zaprezentowa\u0142y prezydentowi Donaldowi Trumpowi szereg opcji uderze\u0144 na Iran, w\u0142\u0105cznie z du\u017c\u0105 kampani\u0105 bombardowania obiekt\u00f3w re\u017cimu \u2013 donosi \u201eWall Street Journal\u201d. Wed\u0142ug dziennika bliskowschodni sojusznicy USA d\u0105\u017c\u0105 do dyplomatycznego rozwi\u0105zania, ale jak dot\u0105d bezowocnie.\n\n![Atak na Iran coraz bli\u017cej? Trump dosta\u0142 na biurko &quot;wielki plan&quot;](https://galeria.bankier.pl/p/f/6/e4111ba07c4e94-948-568-40-30-3960-2375.jpg)\n\n![Atak na Iran coraz bli\u017cej? Trump dosta\u0142 na biurko &quot;wielki plan&quot;](https://galeria.bankier.pl/p/f/6/e4111ba07c4e94-948-568-40-30-3960-2375.jpg)\n\nfot. Pool/ABACA / /\u00a0FORUM\n\n## \"Wielki plan ataku na Iran\"\n\nJak poda\u0142a gazeta, Trump w ostatnim czasie otrzyma\u0142 informacje na temat opcji ataku opracowanych wsp\u00f3lnie przez Bia\u0142y Dom i Pentagon. W\u015br\u00f3d nich s\u0105 \u201ewielki\u201d plan, kt\u00f3ry zak\u0142ada przeprowadzenie na szerok\u0105 skal\u0119 bombardowa\u0144 ira\u0144skiego re\u017cimu i obiekt\u00f3w Korpusu Stra\u017cnik\u00f3w Rewolucji Islamskiej. Inne mo\u017cliwo\u015bci to ataki na symboliczne cele re\u017cimu, co mia\u0142oby da\u0107 przestrze\u0144 do eskalacji bombardowa\u0144, je\u015bli Iran nie zgodzi si\u0119 na zako\u0144czenie programu nuklearnego, lub cyberataki na ira\u0144skie banki.\n\nDziennik napisa\u0142, \u017ce szereg bliskowschodnich sojusznik\u00f3w Ameryki \u2013 Katar, Oman, Arabia Saudyjska i Egipt \u2013 pr\u00f3bowa\u0142 w ostatnich dniach sk\u0142oni\u0107 USA i Iran do rozwi\u0105zania dyplomatycznego, ale nie przynios\u0142o to rezultat\u00f3w. W \u015brod\u0119 pr\u00f3b\u0119 podj\u0105\u0142 te\u017c prezydent Turcji Recep Tayyip Erdogan podczas rozmowy telefonicznej z Trumpem. Szef MSZ Turcji Hakan Fidan powiedzia\u0142, \u017ce Iran jest gotowy do negocjacji na temat swojego programu nuklearnego, lecz przestrzega\u0142, by oddzieli\u0107 t\u0119 spraw\u0119 od innych \u017c\u0105da\u0144 Waszyngtonu.\n\n## Iran nie okazywa\u0142 sk\u0142onno\u015bci do ust\u0119pstw\n\nMimo to, wed\u0142ug \u201eWSJ\u201d, Iran jak dot\u0105d nie okazywa\u0142 sk\u0142onno\u015bci do ust\u0119pstw w kluczowych sprawach dotycz\u0105cych programu nuklearnego. Odmawia rezygnacji ze wzbogacania uranu oraz wprowadzenia restrykcji na sw\u00f3j program rakiet balistycznych.\n\nW czwartek w rejon Bliskiego Wschodu pr",
  "source": "bankier.pl",
  "source_url": "https://www.bankier.pl/wiadomosc/Atak-na-Iran-coraz-blizej-Trump-dostal-na-biurko-wielki-plan-9076511.html",
  "published_at": "20260130T090000Z",
  "fetched_at": "2026-01-31T00:26:46.418942+00:00",
  "category": "geopolitics_security",
  "subcategory": null,
  "keywords": [],
  "location": "Poland",
  "raw_data": {
    "url": "https://www.bankier.pl/wiadomosc/Atak-na-Iran-coraz-blizej-Trump-dostal-na-biurko-wielki-plan-9076511.html",
    "url_mobile": "",
    "title": "Atak na Iran coraz bli\u017cej ? Trump dosta\u0142 na biurko  wielki plan  ",
    "seendate": "20260130T090000Z",
    "socialimage": "https://galeria.bankier.pl/p/f/6/e4111ba07c4e94-948-568-40-30-3960-2375.jpg",
    "domain": "bankier.pl",
    "language": "Polish",
    "sourcecountry": "Poland"
  }
}