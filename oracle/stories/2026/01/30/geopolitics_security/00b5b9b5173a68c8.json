{
  "id": "00b5b9b5173a68c8",
  "title": "Nepaisydamas Trumpo \u012fsp\u0117jimo Starmeris siekia stiprinti ry\u0161ius su Kinija",
  "description": "Jungtin\u0117s Karalyst\u0117s (JK) ministras pirmininkas Keiras Starmeris penktadien\u012f parei\u0161k\u0117, kad jo \u0161alis turi \u201elabai daug k\u0105 pasi\u016blyti\u201c Kinijai, nors jo bandymai u\u017em...",
  "content": "[Pereiti \u012f pagrindin\u012f turin\u012f](https://m.kauno.diena.lt/naujienos/pasaulis/ekonomika-ir-politika/nepaisydamas-trumpo-ispejimo-starmeris-siekia-stiprinti-rysius-su-kinija-1740104#main-content)\n\n![Nepaisydamas Trumpo \u012fsp\u0117jimo Starmeris siekia stiprinti ry\u0161ius su Kinija](https://administravimas.diena.lt/sites/default/files-sync/styles/image_default_gallery/public/2026-01/sta_3.jpg)\n\nNepaisydamas Trumpo \u012fsp\u0117jimo Starmeris siekia stiprinti ry\u0161ius su Kinija\n/\nScanpix nuotr.\n\nTai pirmasis Britanijos ministro pirmininko vizitas Kinijoje per a\u0161tuonerius metus. K. Starmerio kelion\u0117 surengta po kit\u0173 Vakar\u0173 lyderi\u0173, kurie siekia atsverti vis didesn\u012f Jungtini\u0173 Valstij\u0173 nepastovum\u0105, vizit\u0173.\n\nPranc\u016bzijos, Kanados ir Suomijos lyderiai pastarosiomis savait\u0117mis vyko \u012f Pekin\u0105 atsitraukdami nuo D. Trumpo d\u0117l jo bandymo perimti Grenlandij\u0105 ir grasinim\u0173 muitais NATO s\u0105jungininkams.\n\n\u017durnalist\u0173 paklaustas apie Britanijos verslo santykius su Kinija, D. Trumpas \u012fsp\u0117jo, kad tai \u201ejiems labai pavojinga\u201c.\n\nK. Starmeris ketvirtadien\u012f susitiko su auk\u0161\u010diausiais Kinijos lyderiais, \u012fskaitant prezident\u0105 Xi Jinping\u0105 (Si Dzinping\u0105) ir premjer\u0105 Li Qiang\u0105, abiem pus\u0117ms pabr\u0117\u017eiant glaudesni\u0173 ry\u0161i\u0173 poreik\u012f.\n\nBritanijos lyderis penktadienio ryt\u0105 verslo atstovams i\u0161 JK ir Kinijos sak\u0117, kad abi pus\u0117s bendravo \u0161iltai ir pasiek\u0117 realios pa\u017eangos.\n\n\u201eJungtin\u0117 Karalyst\u0117 turi labai daug k\u0105 pasi\u016blyti\u201c, \u2013 sak\u0117 jis trumpoje kalboje JK ir Kinijos verslo forume Kinijos banke.\n\nAnkstesn\u0117s dienos susitikimai suteik\u0117 \u201eb\u016btent tok\u012f \u012fsitraukimo lyg\u012f, kokio tik\u0117jom\u0117s\u201c, sak\u0117 K. Starmeris.\n\nKetvirtadien\u012f jis pasira\u0161\u0117 virtin\u0119 susitarim\u0173. Pagal vien\u0105 j\u0173 Pekinas leis beviz\u012f re\u017eim\u0105 Britanijos pas\u0173 tur\u0117tojams, lankantiems Kinij\u0105 iki 30 dien\u0173.\n\nK. Starmeris pavadino susitarimus \u201esimboliu to, k\u0105 darome su \u0161iais santykiais\u201c.\n\nPenktadienio popiet\u0119 jis nuvyko \u012f Kinijos ekonomin\u012f centr\u0105 \u0160anchaj\u0173, o v\u0117liau t\u0119s savo kelion\u0119 po Azij\u0105, trumpam sustodamas Japonijoje susitikti su ministre pirmininke Sanae Takaichi.\n\n**Vizos ir viskis**\n\nNaujasis ",
  "source": "m.kauno.diena.lt",
  "source_url": "https://m.kauno.diena.lt/naujienos/pasaulis/ekonomika-ir-politika/nepaisydamas-trumpo-ispejimo-starmeris-siekia-stiprinti-rysius-su-kinija-1740104",
  "published_at": "20260130T141500Z",
  "fetched_at": "2026-01-31T00:26:46.418942+00:00",
  "category": "geopolitics_security",
  "subcategory": null,
  "keywords": [
    "ai"
  ],
  "location": "Lithuania",
  "raw_data": {
    "url": "https://m.kauno.diena.lt/naujienos/pasaulis/ekonomika-ir-politika/nepaisydamas-trumpo-ispejimo-starmeris-siekia-stiprinti-rysius-su-kinija-1740104",
    "url_mobile": "",
    "title": "Nepaisydamas Trumpo \u012fsp\u0117jimo Starmeris siekia stiprinti ry\u0161ius su Kinija",
    "seendate": "20260130T141500Z",
    "socialimage": "https://administravimas.diena.lt/sites/default/files-sync/2026-01/sta_3.jpg",
    "domain": "m.kauno.diena.lt",
    "language": "Lithuanian",
    "sourcecountry": "Lithuania"
  }
}