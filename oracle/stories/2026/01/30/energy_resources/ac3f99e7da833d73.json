{
  "id": "ac3f99e7da833d73",
  "title": "Ameryka\u0144skie miliardy na polski atom . Wa\u017cna umowa podpisana",
  "description": "Polskie Elektrownie J\u0105drowe podpisa\u0142y umow\u0119 kredytow\u0105 z Export Import Bank of the United States w ramach programu Engineering Multiplier Program (EMP), kt\u00f3ry obejmuje finansowanie kluczowych prac realizowanych przed rozpocz\u0119ciem fazy budowy elektrowni j\u0105drowej - poda\u0142 PEJ w informacji prasowej.",
  "content": "REKLAMA\n\nPolskie Elektrownie J\u0105drowe podpisa\u0142y umow\u0119 kredytow\u0105 z Export Import Bank of the United States w ramach programu Engineering Multiplier Program (EMP), kt\u00f3ry obejmuje finansowanie kluczowych prac realizowanych przed rozpocz\u0119ciem fazy budowy elektrowni j\u0105drowej - poda\u0142 PEJ w informacji prasowej.\n\n![Ameryka\u0144skie miliardy na polski atom. Wa\u017cna umowa podpisana](https://galeria.bankier.pl/p/e/5/c551839ad15d36-948-568-0-117-2934-1760.jpg)\n\n![Ameryka\u0144skie miliardy na polski atom. Wa\u017cna umowa podpisana](https://galeria.bankier.pl/p/e/5/c551839ad15d36-948-568-0-117-2934-1760.jpg)\n\n/\u00a0PEJ\n\n> \"To pierwsza w historii umowa bezpo\u015bredniego finansowania zawarta pomi\u0119dzy ameryka\u0144sk\u0105 agencj\u0105 kredyt\u00f3w eksportowych a polskim podmiotem, co stanowi kolejny wa\u017cny kamie\u0144 milowy w procesie finansowania elektrowni j\u0105drowej Lubiatowo-Kopalino\" - napisa\u0142a sp\u00f3\u0142ka.\n\nDoda\u0142a, \u017ce umowa zosta\u0142a zawarta w ramach programu Engineering Multiplier Program (EMP), kt\u00f3rego celem jest finansowanie prac przygotowawczych i in\u017cynieryjnych dla inwestycji realizowanych z udzia\u0142em ameryka\u0144skich firm.\n\n\"Kredyt pozwoli na zwi\u0119kszenie p\u0142ynno\u015bci sp\u00f3\u0142ki poprzez umo\u017cliwienie zrefinansowania cz\u0119\u015bci prac wcze\u015bniej wykonanych przez konsorcjum Westinghouse\u2013Bechtel w ramach umowy Engineering Development Agreement\" - poda\u0142 PEJ.\n\nDoda\u0142, \u017ce program EMP obejmuje finansowanie kluczowych prac realizowanych przed rozpocz\u0119ciem fazy budowy, w tym analiz wykonalno\u015bci oraz wybranych us\u0142ug in\u017cynieryjnych i \u015brodowiskowych.\n\n\"Jest on przeznaczony dla projekt\u00f3w o wysokim potencjale generowania dalszych zam\u00f3wie\u0144 eksportowych z USA i wspiera przygotowanie inwestycji do kolejnych etap\u00f3w finansowania\" - wskazano.\n\n10 grudnia PEJ informowa\u0142, \u017ce sp\u00f3\u0142ka zako\u0144czy\u0142a konsultacje z ponad 30 bankami ws. finansowania budowy I elektrowni j\u0105drowej w Polsce, a wst\u0119pne oferty tylko od polskich bank\u00f3w opiewaj\u0105 na ponad 35 mld z\u0142. (PAP Biznes)\n\njz/ ana/\n\n\u0179r\u00f3d\u0142o: [PAP Biznes](https://www.bankier.pl/wiadomosc/Amerykanskie-miliardy-na-polski-atom-Wazna",
  "source": "bankier.pl",
  "source_url": "https://www.bankier.pl/wiadomosc/Amerykanskie-miliardy-na-polski-atom-Wazna-umowa-podpisana-9076685.html",
  "published_at": "20260130T120000Z",
  "fetched_at": "2026-01-31T00:26:46.418942+00:00",
  "category": "energy_resources",
  "subcategory": null,
  "keywords": [],
  "location": "Poland",
  "raw_data": {
    "url": "https://www.bankier.pl/wiadomosc/Amerykanskie-miliardy-na-polski-atom-Wazna-umowa-podpisana-9076685.html",
    "url_mobile": "",
    "title": "Ameryka\u0144skie miliardy na polski atom . Wa\u017cna umowa podpisana",
    "seendate": "20260130T120000Z",
    "socialimage": "https://galeria.bankier.pl/p/e/5/c551839ad15d36-948-568-0-117-2934-1760.jpg",
    "domain": "bankier.pl",
    "language": "Polish",
    "sourcecountry": "Poland"
  }
}