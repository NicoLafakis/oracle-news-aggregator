{
  "id": "517358bcb57df9fe",
  "title": "Risparmio tradito , laccusa di usura contro questa banca italiana",
  "description": "La rabbia dei risparmiatori azzerati, che hanno perso tutto puntando su questa banca italiana.",
  "content": "[![](https://www.money.it/money2017/banner-promo/inside-libro-2025-dsk-adv.jpg)](https://www.money.it/?page=inside-abbonati&utm_source=scroll)\n\n# Risparmio tradito, l\u2019accusa di usura contro questa banca italiana\n\n[Laura Naka Antonelli](https://www.money.it/_Laura-Naka-Antonelli_)\n\n30 Gennaio 2026 - 14:54\n\n\n## La rabbia dei risparmiatori azzerati, che hanno perso tutto puntando su questa banca italiana.\n\nRoba da usura, **anzi anche peggio**, ha scritto qualcuno, in relazione al caso del **crac della Banca Popolare di Bari**.\n\nSono tanti, troppi, **i risparmiatori italiani traditi dalle crisi** che sono esplose nel settore bancario italiano nel corso degli ultimi anni. Settore che oggi versa in buone condizioni di salute, come dimostrano **gli utili e i dividendi a livelli record** che vengono periodicamente annunciati dalle **banche italiane pi\u00f9 importanti, quelle pi\u00f9 solide e pi\u00f9 grandi**, diventate ormai note in tutto il mondo per aver fatto la gioia dei loro azionisti.\n\n**Ma la reputazione del sistema bancario made in Italy** continua a essere tuttora **macchiata da vicende che, pur facendo parte del passato**, si sono lasciate dietro **un esercito di risparmiatori italiani beffati**.\n\n**Lo dice la cronaca degli ultimi giorni**, per la precisione l\u2019udienza di ieri che ha riportato sotto i riflettori il caso della **Banca Popolare di Bari**, il cui crac \u00e8 tornato alla ribalta con il processo che vedr\u00e0 sedere sul banco degli imputati 7 ex manager, **accusati dei reati di aggiotaggio bancario, ostacolo alla vigilanza, false comunicazioni sociali**.\n\nI 7 ex dirigenti della Banca Popolare di Bari - **banca ormai morta, poi risuscitata nelle vesti di banca del Mezzogiorno** \\- sono **Marco e Gianluca Jacobini**, rispettivamente ex presidente ed ex vice direttore generale, l\u2019ex amministratore delegato **Giorgio Papa**, l\u2019ex direttore generale **Vincenzo De Bustis Figarola** e gli ex manager **Gregorio Monachino, Nicola Loperfido, Elia Circelli**. I reati risalirebbero ag",
  "source": "money.it",
  "source_url": "https://www.money.it/risparmio-tradito-l-accusa-di-usura-contro-questa-banca-italiana",
  "published_at": "20260130T140000Z",
  "fetched_at": "2026-01-31T00:26:46.418942+00:00",
  "category": "macroeconomics_finance",
  "subcategory": null,
  "keywords": [],
  "location": "Italy",
  "raw_data": {
    "url": "https://www.money.it/risparmio-tradito-l-accusa-di-usura-contro-questa-banca-italiana",
    "url_mobile": "",
    "title": "Risparmio tradito , laccusa di usura contro questa banca italiana",
    "seendate": "20260130T140000Z",
    "socialimage": "https://www.money.it/local/cache-gd2/b8/f62dc06d04004253fdb083f4c3e9c9.png",
    "domain": "money.it",
    "language": "Italian",
    "sourcecountry": "Italy"
  }
}