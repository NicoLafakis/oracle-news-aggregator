{
  "id": "df77f1403738e3a4",
  "title": "Mroczny sekret mocarstw j\u0105drowych . Naukowcy ujawniaj\u0105 skal\u0119 zgon\u00f3w",
  "description": "Zatajanie danych oraz wsp\u00f3lnota interes\u00f3w pa\u0144stw posiadaj\u0105cych bro\u0144 j\u0105drow\u0105 mog\u0142y prowadzi\u0107 do systematycznego zani\u017cania skutk\u00f3w zdrowotnych pr\u00f3b atomowych, kt\u00f3re mog\u0142y skutkowa\u0107 \u015bmierci\u0105 co najmniej 2 mln ludzi - wynika z raportu norweskiej organizacji humanitarnej Norsk Folkehjelp.",
  "content": "REKLAMA\n\nZatajanie danych oraz wsp\u00f3lnota interes\u00f3w pa\u0144stw posiadaj\u0105cych bro\u0144 j\u0105drow\u0105 mog\u0142y prowadzi\u0107 do systematycznego zani\u017cania skutk\u00f3w zdrowotnych pr\u00f3b atomowych, kt\u00f3re mog\u0142y skutkowa\u0107 \u015bmierci\u0105 co najmniej 2 mln ludzi - wynika z raportu norweskiej organizacji humanitarnej Norsk Folkehjelp.\n\n![Mroczny sekret mocarstw j\u0105drowych. Naukowcy ujawniaj\u0105 skal\u0119 zgon\u00f3w](https://galeria.bankier.pl/p/1/6/e32b35f90d9e00-945-560-22-319-1719-1031.jpg)\n\n![Mroczny sekret mocarstw j\u0105drowych. Naukowcy ujawniaj\u0105 skal\u0119 zgon\u00f3w](https://galeria.bankier.pl/p/1/6/e32b35f90d9e00-945-560-22-319-1719-1031.jpg)\n\n/\u00a0FORUM\n\n## Nie znamy pe\u0142nej skali skutk\u00f3w pr\u00f3b j\u0105drowych\n\nRaport nt. oceny i przeciwdzia\u0142ania skutkom humanitarnym i \u015brodowiskowym test\u00f3w j\u0105drowych (ang. tytu\u0142: \u201eIs it Safe? A Framework for Assessing and Addressing the Ongoing Humanitarian and Environmental Consequences of Nuclear Testing\u201d) przygotowa\u0142o mi\u0119dzynarodowe grono naukowc\u00f3w. Podkre\u015blili oni, \u017ce mimo g\u0142\u0119bokich r\u00f3\u017cnic politycznych kraje dysponuj\u0105ce broni\u0105 j\u0105drow\u0105 \u2013 zar\u00f3wno USA, jak i Korea P\u00f3\u0142nocna \u2013 maj\u0105 wsp\u00f3lny interes w minimalizowaniu odpowiedzialno\u015bci za d\u0142ugofalowe konsekwencje test\u00f3w, zar\u00f3wno wobec w\u0142asnych obywateli, jak i spo\u0142eczno\u015bci mi\u0119dzynarodowej.\n\nZ tego powodu pe\u0142na skala skutk\u00f3w zdrowotnych pozostaje nieznana. Brak dost\u0119pu do archiw\u00f3w wojskowych i wynik\u00f3w bada\u0144 epidemiologicznych, a przede wszystkim niech\u0119\u0107 pa\u0144stw nuklearnych do ujawniania danych, uniemo\u017cliwiaj\u0105 ustalenie faktycznych konsekwencji test\u00f3w.\n\n## 2 tys. pr\u00f3b na ca\u0142ym \u015bwiecie\n\nPierwszy test atomowy zosta\u0142 przeprowadzony w **Stanach Zjednoczonych** w lipcu 1945 roku. Ostatni potwierdzony test j\u0105drowy przeprowadzono w 2017 roku w **Korei P\u00f3\u0142nocnej**. W tym czasie na ca\u0142ym \u015bwiecie zanotowano oko\u0142o 2 tys. takich pr\u00f3b. Szczeg\u00f3lnie niebezpieczne w skutkach mia\u0142y by\u0107 te, kt\u00f3re przeprowadzono bezpo\u015brednio w atmosferze. Powsta\u0142e w ich wyniku radioaktywne izotopy rozprzestrzeni\u0142y si\u0119 po ca\u0142ym \u015bwiecie. Opad promieniotw\u00f3rczy obj\u0105\u0142 nie tylko bezpo\u015brednie okolice",
  "source": "bankier.pl",
  "source_url": "https://www.bankier.pl/wiadomosc/Mroczny-sekret-mocarstw-jadrowych-Naukowcy-ujawniaja-skale-zgonow-9072507.html",
  "published_at": "20260201T064500Z",
  "fetched_at": "2026-02-02T00:29:20.107852+00:00",
  "category": "geopolitics_security",
  "subcategory": null,
  "keywords": [],
  "location": "Poland",
  "raw_data": {
    "url": "https://www.bankier.pl/wiadomosc/Mroczny-sekret-mocarstw-jadrowych-Naukowcy-ujawniaja-skale-zgonow-9072507.html",
    "url_mobile": "",
    "title": "Mroczny sekret mocarstw j\u0105drowych . Naukowcy ujawniaj\u0105 skal\u0119 zgon\u00f3w",
    "seendate": "20260201T064500Z",
    "socialimage": "https://galeria.bankier.pl/p/1/6/e32b35f90d9e00-945-560-22-319-1719-1031.jpg",
    "domain": "bankier.pl",
    "language": "Polish",
    "sourcecountry": "Poland"
  }
}