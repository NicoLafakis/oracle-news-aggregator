{
  "id": "c601e433fa122e7b",
  "title": " \u201e Hal\u00e1l a dikt\u00e1torra ! \u2013 skand\u00e1lj\u00e1k az ir\u00e1ni utc\u00e1kon",
  "description": "Bajban az ir\u00e1ni rezsim? Folytat\u00f3dtak a t\u00f6meges tiltakoz\u00e1sok.\n",
  "content": "Keres\u00e9s\n\n2p\n\n[Nemzetk\u00f6zi](https://privatbankar.hu/cikkek/nemzetkozi.html \"Nemzetk\u00f6zi\")\n\n2025\\. december 30. 09:14\n\n[Priv\u00e1tbank\u00e1r.hu](https://privatbankar.hu/cikkek/szerzo/privatbankar-hu.html \"Priv\u00e1tbank\u00e1r.hu\")\n\nFacebook\n\n|     |\n| --- |\n| ![](https://static.xx.fbcdn.net/rsrc.php/v4/y8/r/ruxaZoupmFj.png)Aj\u00e1nlom4 |\n\nBajban az ir\u00e1ni rezsim? Folytat\u00f3dtak a t\u00f6meges tiltakoz\u00e1sok.\n\nAz ir\u00e1ni f\u0151v\u00e1ros, Teher\u00e1n t\u00f6bb \u00fczleti negyed\u00e9ben a vas\u00e1rnapi t\u00fcntet\u00e9s ut\u00e1n h\u00e9tf\u0151n is utcai tiltakoz\u00f3 megmozdul\u00e1sok t\u00f6rtek ki az orsz\u00e1gban uralkod\u00f3 egyre s\u00falyosabb gazdas\u00e1gi v\u00e1ls\u00e1g miatt \u2013 \u00edrta szemtan\u00fakat id\u00e9zve a dpa n\u00e9met h\u00edr\u00fcgyn\u00f6ks\u00e9g.\n\nA dpa inform\u00e1ci\u00f3i szerint t\u00f6bb sz\u00e1z boltos z\u00e1rta be \u00fczlet\u00e9t arra reag\u00e1lva hogy a nemzeti valuta, a rial n\u00e9h\u00e1ny \u00f3r\u00e1n bel\u00fcl \u00faj, negat\u00edv rekordot jelent\u0151 m\u00e9rt\u00e9kben vesz\u00edtett az \u00e9rt\u00e9k\u00e9b\u0151l, majd piaci p\u00e1nikot keltve megb\u00e9n\u00edtotta a kereskedelmet. A bez\u00e1r\u00f3 \u00fczlettulajdonosok m\u00e1sokat is arra buzd\u00edtottak hogy csatlakozzanak a t\u00fcntet\u00e9sekhez, amelyek a szemtan\u00fak besz\u00e1mol\u00f3i szerint gyorsan politikai megmozdul\u00e1sba torkollottak.\n\n> A t\u00fcntet\u0151k olyan rendszer- \u00e9s korm\u00e1nyellenes, illetve az egykori monarchia helyre\u00e1ll\u00edt\u00e1s\u00e1t k\u00f6vetel\u0151 jelszavakat skand\u00e1ltak, mint \u201ehal\u00e1l a dikt\u00e1torra!\u201d, vagy \u201e\u00e9ljen a kir\u00e1ly!\u201d.\n\nA megmozdul\u00e1sokat rohamrend\u0151r\u00f6k \u00e9s k\u00f6nnyg\u00e1z bevet\u00e9s\u00e9vel pr\u00f3b\u00e1lt\u00e1k feloszlatni. A szemtan\u00fak szerint a helyi m\u00e9dia a durva politikai szlogenek k\u00f6zl\u00e9s\u00e9t elker\u00fclve, visszafogott hangnemben sz\u00e1molt be a teher\u00e1ni baz\u00e1rokat \u00e9s bev\u00e1s\u00e1rl\u00f3k\u00f6zpontokat is \u00e9rint\u0151 t\u00fcntet\u00e9sekr\u0151l; a k\u00f6z\u00f6ss\u00e9gi m\u00e9di\u00e1ban kering\u0151 vide\u00f3kon pedig t\u00f6megjelenetek voltak l\u00e1that\u00f3ak, amelyekkel kapcsolatban a dpa kiemelte, hogy ezek val\u00f3s\u00e1gtartalm\u00e1t egyel\u0151re nem lehet f\u00fcggetlen forr\u00e1sb\u00f3l ellen\u0151rizni.\n\nTwitter Embed\n\n[Bejegyz\u00e9s megtekint\u00e9se az X-en](https://twitter.com/EYakoby/status/2005737415735234787?ref_src=twsrc%5Etfw%7Ctwcamp%5Etweetembed%7Ctwterm%5E2005737415735234787%7Ctwgr%5E8f26998db19810d860ef8f430454e8068222b16f%7Ctwcon%5Es1_&ref_url=https%3A%2F%2Fprivatbankar.hu%2Fcikkek%2Fnemzetkozi%2Fhalal-a-diktatorra-",
  "source": "privatbankar.hu",
  "source_url": "https://privatbankar.hu/cikkek/nemzetkozi/halal-a-diktatorra--skandaljak-az-irani-utcakon.html",
  "published_at": "20251230T084500Z",
  "fetched_at": "2025-12-31T00:23:34.453563+00:00",
  "category": "politics_governance",
  "subcategory": null,
  "keywords": [],
  "location": "Hungary",
  "raw_data": {
    "url": "https://privatbankar.hu/cikkek/nemzetkozi/halal-a-diktatorra--skandaljak-az-irani-utcakon.html",
    "url_mobile": "",
    "title": " \u201e Hal\u00e1l a dikt\u00e1torra ! \u2013 skand\u00e1lj\u00e1k az ir\u00e1ni utc\u00e1kon",
    "seendate": "20251230T084500Z",
    "socialimage": "https://privatbankar.hu/i/1/b/f/e/3/8/6/d/c/a/8/e/f/1/f/7/2/1/0/1/halal-a-diktatorra-skandaljak-az-irani-utcakon_facebook.jpg?s=1200630",
    "domain": "privatbankar.hu",
    "language": "Hungarian",
    "sourcecountry": "Hungary"
  }
}